---
title: Sociálna sieť budúcnosti má 23 rokov
author: juraj
date: 2023-03-26 10:33:00 +0800
categories: [Internet]
tags: [100DaysToOffload-sk]
math: true
mermaid: true
pin: false
image:
  path: /assets/img/social_networks.jpg
  lqip:
  alt: Social networks
---

Už nejaký čas vidíme úpadok Facebooku aj Twitteru. MySpace si mladí ľudia ani len nepamätajú že existoval, pričom mal svojho času takú dominanciu že bolo otázkou či nezískal monopol na internet. Voľný trh našťatie funguje aj tu, a má tendenciu takéto problémy vyriešiť tak žeby sme to sami nečakali. 

Problem dominantného MySpacu vyriešil trh pomocou Twitteru, Facebooku, a inými sieťami. Dnes o MySpace nepočuť nič. Myslím si že presne toto čaká aj Facebook a Twitter. Čo ich ale nahradí? 

## Socialne siete budúcnosti
Verím tomu že socialne siete budúcnosti nebudú vlastnené veľkými korporáciami. Dokonca nebudú vlastnené nikým. V súčasnosti docela odvážna predstava, nemyslíte? Vynára sa tu niekoľko problémov, ako napríklad kto to naprogramuje keď z toho nebude mať zisk, kto bude financovať servery a podobne. Áno, áno, dostaneme sa k tomu. 

Ako prvé si ale povedzme aké problémi majú súčasné socialne siete: 

## Absencia slobody slova
Nechápte ma prosím zle. Súčastnosť považujem za obdobie kedy máme vďaka internetu absolútnu slobodu slova, čo je dobre. Neplatí však lokálne (v kontexte internetu). Sociálne siete určujú svoje pravidlá čo na nich môže a čo nemôže byť. Slobodu slova máme veľkú, ale nie na facebooku. 

## Strata súkromia
Facebook vie o mne možno viac ako ja. A nemusím to tam ani aktívne písať. Algoritmus si pozbiera dáta z toho aký link otvorím, pri akom príspevku sa zastavím, alebo aké video skipnem, alebo dopozerám. Vďaka týmto dátam mi vedia zobrazovať relevantnejšiu reklamu a tak zvýšiť jej hodnotu aj cenu. Kam sa tieto dáta dostanú dalej, ale nemám vôbec pod kontrolov. 

## Kurátorovanie obsahu
Posledné mesiace sa Facebook už skoro vôbec nedá používať. Správy od svojich priateľov vidím minimálne. Namiesto toho vidím veľa obsahu, ktorý nemám nijak označený že chcem sledovať. Facebook si však myslí žeby bolo fajn kebyže to vidím. 

## Čo s tým?
Aké máme alternatívy? Osobne vidím veľký potenciál v sieti zvanej [Fediverse](https://en.wikipedia.org/wiki/Fediverse). Je to niečo ako internetový protokol pre sociálne siete. Každý si môže naprogramovať vlastnú sociálnu sieť ktorá sa môže pridať do Fediverse a takáto sieť bude kompatibilná s ostatnými vo Fediverse. Takže ja môžem na vlastnej sociálnej sieti interagovať s ľuďmi z iných sociálnych sietí pripojených do Fediverse. 

Je jasné že bežný človek si nebude programovať vlastnú sociálnu sieť. To naštastie ani nemusí. Najrozšírenejšia sociálna sieť vo Fediverse je [Mastodon](https://joinmastodon.org). Ten funguje zaujímavým spôsobom. Ide o open source projekt, a kažný si ho môže stiahnuť, nainštalovať na svoj server a pripojiť sa tak do Fediverse. Toto veľa ľudí spravilo, a mnohí umožnujú registrovať sa dalším používateľom. Takže vám stačí nájsť si Mastodon server a zaregistrovať sa ako na bežnej stránke.

Funguje tu cenzúra? Áno. Každý server má svoje pravidlá a je na vás na ktorom sa zaregistrujete. Niektoré majú veľmi liberálne pravidle, iné sú prísnejšie. Tiež môžete blokovať používateľov ktorý vás otravujú, alebo len nechcete s nimi interagovať. Tiež funguje blokovanie na úrovni serverov. Takže ak sa objaví server ktorý napriklad toleruje detskú pornografiu, tak ho väčšina server zablokuje a na sieti sa nič takéto neobjavuje. 

Ako je na tom súkromie? Samozrejme si treba v prvom rade uvedomiť že čokoľvek píšeme na internet verne, sa skrátka stáva verejným. So súkromnými správami je to tak, že majiteľ serveru má prístup k súkromnej komunikácii. Komu však na súkromí veľmi záleží, môže si vytvoriť vlastný server a svoje dáta bude mať plne pod kontrolov. 

Čo je na Mastodone asi najlepšie je to, že žiadnym spôsobom neupravuje to čo používatelia vidia. Príspevky sú chronologicky zoradené, a kto chce si môže spraviť zoznami na špecifickú tému a môže slobodne sledovať čo chce. 

## RSS
O čom som ale chcel písať od začiatku je RSS. Asi poznáte, je to technológia staršia ako 20 rokov a umožnuje sledovať novinky na webových stránkach ktoré generujú RSS feed. 

> Možno ste nevedeli: **Podcasty** fungujú cez RSS.
{: .prompt-info }

Presne takto si predstavujem sociálnu sieť budúsnosti. Jednoduchú technológiu, ktorú môže slobodne používať každý, bez akýchkoľvek obmedzení. Je bez reklám, úplne slobodná a používateľ má svoje súkromie plne pod kontrolou. 

Mastodon pre každého používatela generuje RSS feed, tažke nemusíte byť registrovaný keď chcete niekoho sledovať (napríklad [mňa](https://ruby.social/@juraj)). Publikovať cez RSS môžete rôznymi spôsobmi. Obyčajná WordPress stránka generuje RSS feed, a taktiež takmer všetky nástroje na písanie blogov. 

Verím že práve toto je budúcnosť ktorou by sa mala uberať komunikácia na internete. Nepotrebujeme ďalšie firmy ktoré vytvoria nový Facebook. Potrebujeme nadšencov, ktorí budú vyvíjať open source projekty na komunikaciu.

[#100DaysToOffload](https://100daystooffload.com) 1/100